<div class="entry clearfix">                
		
        		
		        
		        <h1 class="post-title entry-title">
			Секције			        </h1>
		
				<div class="post-meta clearfix">
			
						            
            <span class="updated">
            	<span class="value-title" title="2012-03-16T18:14">
            </span>
														
					</span></div>
		
				<div class="entry-content clearfix">
							
			                        
                        <p><br></p>
<div class="skrolStranice" align="center">
<a href="#bibiliotecka">Библиотечка секција</a> |<br>
<a href="#dramska">Драмска секција</a> | <a href="#sportska">Спортска секција</a>
</div>
<p><br></p>
<div class="tekst">
<a name="bibiliotecka"><strong>БИБЛИОТЕЧКА СЕКЦИЈА</strong></a><br><p></p>
<p>Септембар ? 4 састанка<br>
Формирање секције, информисање ученика о циљевима и задацима секције,      доношење плана рада за текућу школску годину.</p>
<p>Октобар ? 4 састанка<br>
Истраживачки задаци везани за почетак школске године и припрема тематске изложбе. Припрема тематске изложбе у оквиру Сајма књига и анкете о читању.</p>
<p>Новембар ? 4 састанка<br>
Упознавање ученика, тј. чланова секције са основним библиотечким појмовима, навикавање на чување библиотечког фонда и развијање читалачких навика код ученика. Сарадња са секцијама на територијама општине и града. Посета Катедри за библиотечко-информационе делатности на Филолошком факултету у Београду. Сарадња са драмском, литерарном и рецитаторском секцијом. Уређивање простора библиотеке, читаонице и осталих просторија у школи (стварање лепшег амбијента за учење и рад, неговање цветних садница, постављање ђачких радова на зидиве и отворен простор). Изложба о раду библиотечке секције, њеним члановима, изложбама…</p>
<p>Децембар ? 4 састанка<br>
Практичан рад: припрема изложбе о Новој години и активности у оквиру обележавања Нове године (анкета). Упознавање планова секције са радом наше библиотеке од њеног оснивања,  кроз 20. век и припреме за изглед и услуге у 21. веку. Кроз пригодна предавања и адекватне програме, ставити акценат на потребу да ученици што лакше и брже дођу до информација (каталози, енциклопедије, библиографије, лексикони) и да, временом, библиотека постане средиште комуникација, као и да кабловски буде повезана са свим просторијама у школи.</p>
<p>Јануар ? 4 састанка<br>
Практичан рад: школска слава Свети Сава (изложба). Анализа рада секције у првом полугодишту. Сусрет са одабраним писцем.</p>
<p>Фебруар ? 4 састанка<br>
Сусрети са члановима секција других школа, успостављање сарадње и редовна комуникација. Трагање за донаторима у школи и ван ње, у циљу попуњавања фонда библиотеке, одржавање контаката са њима и укључивање у рад секције.</p>
<p>Март ? 4 састанка<br>
Практичан рад: путем усменог излагања и расправа уз коришћење одломака из дела, разговарати о неком актуелном књижевном делу. Обилазак библиотеке „Светозар Марковић“ (акценат ставити на легате). Предавање о рукописној књизи, настанку, чувању и преписивању, уз неговање лепог писања- калиграфије.</p>
<p>Април ? 4 састанка<br>
Практичан рад: за Васкрс – такмичење у осликавању јаја и изложба осликаних јаја. Пригодна изложба поводом Васкрса (тематска изложба). Пролећно сређивање простора школске библиотеке, неговање цветних садница и обнављање садница. Акција сакупљања књига у школи. Помоћ матурантима у припреми литературе у изради матурских радова.</p>
<p>Мај ? 4 састанка<br>
Практичан рад: изложба „Матуранти, срећно!“ Реч ђака генерације о свом школовању у нашој гимназији; слике са матурског бала. Чланови секције узимају активно учешће у контроли враћања књига, посебно матураната. Анализа рада секције у школској 2011/2012.</p>
<p><br><br>
<br></p>
<div class="tekst">
<a name="dramska"><strong>ДРАМСКА СЕКЦИЈА</strong></a><br><p></p>
<p>    Драмска секција Пете београдске је њен најпознатији бренд с обзиром на чињеницу да је више од 150 еминентних наших драмских уметника своје прве стваралачке кораке и припрему за професионални ангажман начинило док су још били ученици наше школе. Тај списак је импресивнији од свих других у историјату ове установе. Од 1998.године драмску секцију гимназије води професор српског језика и књижевности Растко Јевтовић. Сваке године драмска секција прима нове чланове и задржава старе(осим оних који заврше четврти разред), тако да  њихов број варира од 20 до 50. Рецимо, током протекле школске године приликом рада на пројекту „Ван мрежа” , који је освојио прво место на драмском такмичењу Палилулске олимпијаде културе, драмска секција је бројала тридесетак чланова, а ове школске године на пројектима „Деца неона”, који ће нас представљати на ПОК-у, „Виолиниста на крову”, у сарадњи са Јеврејском општином Београд, „Монах са Свете горе” , наменски спремљен за Светосавску приредбу и „Јадни они ђаци” учествује и преко 50 ученика. Иначе, сваке године се један број првака пријави на драмску секцију с образложењем да је управо тај рад био разлог њиховог доласка у Пету београдску гимназију. На пример, ове 2012./2013. године нам се пријавило четрдесетак првака. Осим професора Растка Јевтовића, ангажована је ове школске године и професорка српског језика и књижевности Милица Шаренац, која води литерарну секцију, око пројекта „Деца неона”.<br></p>
<p>    Драмска секција има за основни циљ да ученике гимназије усмери ка драмској уметности. Зато се , осим скоро свакодневних проба у Камерној сцени, она усмерава и ка активном праћењу репертоара београдских позоришта, као и ка комуникацији са професионалним драмским уметностима. Сваке године чланови драмске секције посећују Факултет драмских уметности, и за време ФЕСТ-а, као и кроз планирани обилазак ове установе под вођством професора Растка Јевтовића.</p>
<p>    Драмска секција природно сарађује и са „Театром Пет, који је изворно изникао на Камерној сцени Пете. Неки његови садашњи и бројни бивши чланови су и некадашњи чланови драмске секције. У неким пројектима „Театра Пет” чак у учествују чланови драмске секције што је, на пример, случај са пројектом „Балкан експрес” , који је у припреми.<br></p>
<p>    И поред тога, драмска секција има различито усмерење од „Театра Пет”, јер је базично везана за школски живот и скоро све њене представе третирају ту тему.Најзад, школски театар има свој посебни идентитет.</p>
<p> <br></p>
<p><a name="sportska"><strong>СПОРТСКЕ СЕКЦИЈЕ</strong></a><br></p>
<p>ЦИЉ СПОРТСКИХ АКТИВНОСТИ:</p>
<p>Спортске активности се организују свакодневно. Такмичења се одигравају између смена. Током школске године се врше припреме за општинско, градско и републичко такмичење за мушке, односно женске екипе, у оквиру спортова: стони тенис, одбојка, рукомет, кошарка, пливање, гимнастика.</p>
<p>Задужени професори руководе и различитим секцијама: кошаркашком, рукометном, одбојкашком и гимнастичком.</p>
<p><br></p>
<table align="center">
<tbody><tr>
<td>Спорт</td>
<td>Мушка екипа</td>
<td>Женска екипа</td>
</tr>
<tr>
<td>стони тенис</td>
<td>Александар Ђоковић</td>
<td></td>
</tr>
<tr>
<td>одбојка</td>
<td>Огњен Мрваљевић</td>
<td>Снежана Илић-Петковић</td>
</tr>
<tr>
<td>рукомет</td>
<td>Александар Ђоковић</td>
<td>Љиљана Ракочевић</td>
</tr>
<tr>
<td>кошарка</td>
<td>Александар Ђоковић</td>
<td>Љиљана Ракочевић</td>
</tr>
<tr>
<td>пливање</td>
<td>Огњен Мрваљевић</td>
<td>Снежана Илић-Петковић</td>
</tr>
<tr>
<td>гимнастика</td>
<td>Огњен Мрваљевић</td>
<td>Снежана Илић-Петковић</td>
</tr>
</tbody></table>
</div>
			
						
						
		</div>
		
				<div class="entry-footer clearfix">
			
									
					</div>
	</div>
</div>