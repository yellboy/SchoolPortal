<p>Инклузивно образовање је део система вредности у коме свака особа мора бити уважавана, а различитости се разумевају као богатство и извор учења. Законом о основама система образовања и васпитања створена је могућност и обавеза да школе прихватају децу којој је потребан инклузивни приступ , а то су деца са физичким и менталним сметњама у развоју (хиперактивност, физички инвалидитет, оштећења слуха или вида, поремећај пажње, тешкоће у учењу, &hellip;) и надарена деца.</p>

<p>Наша школа је у пилот пројекту о инклузији , јер смо сматрали да је то потребно . Назив нашег пројекта је : &ldquo;Погледајмо око себе&rdquo;.</p>

<p>У оквиру тог је урађено следеће :</p>

<p>1. У току маја и јуна 2011. године анкетирано je 500 ученика наше школе . Циљ те анкете је био да провери обавештеност ученика о инклузији и спремност да се укључе у тај процес .Резултати анкете су показали да велики број ученика сматра да је деци са посебним потребама потребно редовно образовање и да би прихватили таквог ученика у одељењу и помогли му.</p>

<p>2. Наставници ове школе су прошли две обуке кроз семинаре :<br />
&ldquo;Хиперактивност и дефицит пажње&rdquo; и &ldquo;Дисграфија, дислексија и дискалкулија&rdquo;.</p>

<p>3. У марту месецу ће бити одржане две представe. Једна представа је направљена у сарадњи са школом за децу са оштећеним слухом са наше општине.</p>

<p>4. У холу школе је организована изложба са темом &ldquo;Погледајмо око себе&rdquo;.</p>

<p>Очекујемо од бивших и садашњих ученика ове школе , као и њихових родитеља , да нам на овај сајт шаљу своје сугестије и искуства.</p>

<p>&nbsp;</p>
