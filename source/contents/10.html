<div id="post-124" class="post-124 page type-page status-publish hentry clearfix post nodate">
 
  
 <div class="entry clearfix">                
  
          
          
          <h1 class="post-title entry-title">
   Инклузија           </h1>
  
    <div class="post-meta clearfix">
   
                  
            <span class="updated">
             <span class="value-title" title="2012-03-16T18:16">
            </span>
              
     </span></div>
  
    <div class="entry-content clearfix">
       
                           
                        <div class="tekst">
<p>Инклузивно образовање је део система вредности у коме свака особа мора бити уважавана, а различитости се разумевају као богатство и извор учења. Законом о основама система образовања и васпитања створена је могућност и обавеза да школе прихватају децу којој је потребан инклузивни приступ , а то су деца са физичким и менталним сметњама у развоју (хиперактивност, физички инвалидитет, оштећења слуха  или вида, поремећај пажње, тешкоће у учењу, …)   и  надарена деца.</p>
<p>Наша школа је у пилот пројекту о инклузији , јер смо сматрали да је то потребно . Назив нашег пројекта је : “Погледајмо око себе”.</p>
<p>У оквиру тог је урађено следеће :</p>
<p>1.  У току маја и јуна  2011. године анкетирано je 500 ученика наше школе . Циљ те анкете је био да провери обавештеност ученика о инклузији и спремност да се укључе у тај процес .Резултати анкете су показали да велики број ученика сматра да је деци са посебним потребама потребно редовно образовање и да би прихватили таквог ученика у одељењу и помогли му.</p>
<p>2. Наставници ове школе су прошли две обуке кроз семинаре :<br>
“Хиперактивност и дефицит пажње”  и  “Дисграфија, дислексија и дискалкулија”.</p>
<p>3. У марту месецу ће бити одржане две представe. Једна представа је направљена у сарадњи са школом за децу са оштећеним слухом са наше општине.</p>
<p>4. У холу школе је организована изложба са темом “Погледајмо око себе”.</p>
<p>Очекујемо од бивших и садашњих ученика ове школе , као и њихових родитеља , да нам на овај сајт шаљу своје сугестије и искуства.</p>
<p></p></div>
   
      
      
  </div>
  
    <div class="entry-footer clearfix">
   
         
     </div>
 </div>
</div>